---
layout: default
title: Onroerende voorheffing
description: Info over de onroerende voorheffing
---

# Onroerende voorheffing

## Wat is het?
De [onroerende voorheffing](https://www.vlaanderen.be/onroerende-voorheffing) is een jaarlijkse Vlaamse belasting op onroerende goederen die in het Vlaams Gewest liggen. Ze wordt berekend op basis van het kadastraal inkomen.

## Hoe wordt de co-ouder benadeeld?
In bepaalde gevallen kan men vermindering krijgen op de onroerende voorheffing, onder andere voor gezinsbijslaggerechtigde kinderen.
De voorwaarden om van deze vermindering te kunnen genieten zijn als volgt:
* U hebt op 1 januari van het aanslagjaar minstens 2 kinderen die recht hebben op gezinsbijslag.
* Uw kinderen zijn op 1 januari van het aanslagjaar gedomicilieerd op het adres van de woning waarvoor de vermindering van toepassing is. Dat wil dus zeggen dat de kinderen er ingeschreven zijn in het bevolkingsregister of vreemdelingenregister.

Bemerk dat hier het *domicilie-adres* van tel is.  De co-ouder in gelijkmatig verdeeld co-ouderschap bij wie de kinderen niet gedomicilieerd zijn, is dus in het nadeel en krijgt de vermindering niet.  Via de pagina [Simulatie onroerende voorheffing](https://belastingen.fenb.be/ui/public/ov/simulatie) van de [Vlaamse Belastingdienst](https://belastingen.fenb.be/) kan u zelf berekenen hoeveel vermindering u in een bepaald aanslagjaar mislopen hebt.  Onderstaande tabel geeft voor mezelf aan welke vermindering ik doorheen de jaren zo aan mijn neus heb zien passeren.

| Aanslagjaar   | 'gemiste' vermindering |
|:-------------:|:----------------------:|
| 2021          | 183,52 EUR             |

In de YouTube video [Discriminatie van de co-ouder: onroerende voorheffing](https://youtu.be/aeH-x_FN1Ro) kaart ik deze problematiek aan.

## Wat is de stand van zaken?
Op 5 mei 2011 oordeelt het Grondwettelijk Hof in een [arrest](https://www.stradalex.com/nl/sl_src_publ_jur_be/document/grondhof_2011-63) voor het *Waalse Gewest* dat dit oneerlijk is, want in haar arrest staat:

> Artikel  136  van  het  Wetboek  van  de  inkomstenbelastingen  1992,  in  samenhang  gelezen  met de artikelen 257 en 258 ervan zoals zij in het Waalse Gewest van toepassing zijn, schendt de artikelen 10 en 11 van de Grondwet in zoverre het de alleenstaande belastingplichtige, die zijn  kinderen  op  gelijkmatig  gedeelde  wijze  huisvest,  onder  geen  enkele  voorwaarde  de  mogelijkheid  biedt  om  een  gedeeltelijke  vermindering  van  de  onroerende  voorheffing  te  genieten in verband met het onroerend goed dat hij betrekt.

In het Waals Gewest is dit wel aangepast aan het kind indien er sprake is van fiscaal co-ouderschap. (TODO: bron?)

Op 15 november 2016 stelde [Valerie Taeldeman](https://www.cdenv.be/kopstuk/valerie-taeldeman/) (CD&V) hierover een [schriftelijke vraag](https://docs.vlaamsparlement.be/pfile?id=1225303) in het Vlaams Parlement, dewelke beantwoord werd door de toenmalige Vlaams minister van begroting, financiën en energie [Bart Tommelein](https://www.tommelein.com/) (Open Vld).

Op 22 februari 2018 oordeelt het Grondwettelijk Hof in een [arrest](https://www.stradalex.com/nl/sl_src_publ_jur_be/document/grondhof_2018-23) datzelfde voor het *Brusselse Hoofdstedelijke Gewest*:

> Artikel136  van  het  Wetboek  van  de  inkomstenbelastingen 1992,  in  samenhang  gelezen met artikel 257 van hetzelfde Wetboek, zoals zij in het Brusselse Hoofdstedelijke Gewest van toepassing   zijn,   schendt   de   artikelen 10   en   11   van   de   Grondwet   in   zoverre   het   de alleenstaande  belastingplichtige,  die  zijn  kinderen  op  gelijkmatig  gedeelde  wijze  huisvest, onder geen enkele voorwaardede mogelijkheid biedt om een gedeeltelijke vermindering van de onroerende voorheffing te genieten in verband met het onroerend goed dat hij betrekt.

Op 3 november 2020 stelde An Moerenhout hierover een [schriftelijke vraag](https://docs.vlaamsparlement.be/pfile?id=1631982) in het Vlaams Parlement, dewelke beantwoord werd door de huidige Vlaams minister van financiën en begroting, wonen en onroerend erfgoed [Matthias Diependaele](https://www.matthiasdiependaele.be/) (NVA).

Op 14 juli 2021 heb ik gebeld naar de Vlaamse Belastingdienst op het nummer 1700 om te vragen of er al iets gewijzigd is in de regeling, en dat bleek niet het geval.  Men verwijst me door naar Vlaams minister van Financiën [Matthias Diependaele](https://www.matthiasdiependaele.be/) (NVA).

[Koen Van Den Heuvel](https://www.koenvandenheuvel.be/) liet me weten dat hij na het zomerreces van 2021 deze topic opnieuw wil oppikken.

Op 12 oktober 2021 stelde [Koen Van Den Heuvel (CD&V)](https://www.koenvandenheuvel.be/) in de Commissie voor Algemeen Beleid, Financiën, Begroting en Justitie hierover een [vraag](https://www.vlaamsparlement.be/nl/parlementair-werk/commissies/commissievergaderingen/1559569/verslag/1561299) aan [Matthias Diependaele](https://www.matthiasdiependaele.be/) (NVA).  In het antwoord kunnen jullie lezen dat hij er ook werk wil van maken, maar dat hij eerst de Vlaamse Belastingdienst (VLABEL) een onderzoek liet opstarten naar hoe dat op de meest praktische manier kan geïmplementeerd worden.  Hij wacht momenteel de resultaten van dat onderzoek af.
